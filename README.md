Izdelajte aplikacijo z grafičnim vmesnikom za igranje igre križec-krožec preko omrežja (multi-player) in naj deluje kot strežnik in odjemalec hkrati. Omogočite večigralnost za 2 igralca kot tudi vadbeni način (single-player) proti računalniku, ki naj izbira naključno prazno polje. Implementirajte možnost za ustvarjanje nove igre (create game - igralec A ustvari igro in čaka, da se igralec B poveže) in možnost za pridružitvi k igri (join game - igralec A se poveže na že obstoječo igro s pomočjo IP naslova in vrat). Prav tako ustrezno poskrbite za scenarije, kadar eden izmed igralcev nenapovedano zapusti igro. Ko je igralec na vrsti, se naj na obeh straneh preveri rezultat igre. Igralno polje se naj posodobi in se pošlje k drugemu igralcu. Poskrbite tudi za to, da igralcu, ki čaka, grafični vmesnik ne zamrzne. Za to uporabite niti (threading). Prav tako poskušajte čim bolj optimizirati delovanje igre.
